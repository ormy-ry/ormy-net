---
title: Jäsenyys
identifier: membership
---
Yhdistyksen varsinaiseksi jäseneksi voi liittyä Oulun yliopiston nykyinen tai entinen opiskelija tai henkilökunnan jäsen. Varsinainen jäsen voi toimia ÖRMY ry:n hallituksessa, ja hänellä on äänioikeus yhdistyksen kokouksissa. Jäsenyydellä saa lukuvuoden mittaan erinäisiä etuuksia, muun muassa alennuksia keikkailtojen lipuista sekä pääsyn ÖRMY:n Facebook-ryhmään. Tapahtumiin voi kuitenkin osallistua myös ilman jäsenyyttä.

Yhdistyksen kannatusjäseneksi voidaan hyväksyä yhdistyksen toiminnasta kiinnostunut henkilö, jota ei voida hyväksyä varsinaiseksi jäseneksi, yhdistyksen toimintaa tukeva yksityishenkilö tai oikeustoimikelpoinen yhteisö. Kannatusjäsenille kuuluvat samat edut ja velvollisuudet kuin varsinaisille jäsenille, mutta heillä ei ole äänioikeutta yhdistyksen kokouksissa, eikä heitä voi valita yhdistyksen hallitukseen.

Jäseneksi liitytään maksamalla jäsenmaksu, jonka suuruus on viisi (5) euroa / vuosi tai kolme (3) euroa / lukukausi. Vuoden jäsenyys kestää kalenterivuoden ajan tammikuun alusta joulukuun loppuun. Lukukauden jäsenyys kestää tammikuun alusta kesäkuun loppuun tai heinäkuun alusta joulukuun loppuun. Jos siis maksaa jäsenmaksun vasta syksyllä, kannattaa maksaa vain lukukauden kestävästä jäsenyydestä. ÖRMY:n jäsenyyttä ei voi saada koko lukuvuodeksi, vaan jäsenmaksu täytyy maksaa uudelleen seuraavana kalenterivuonna, jos jäsenyyttään haluaa jatkaa.

Liittyäkseen ÖRMY ry:n jäseneksi täytyy ensin hakea jäsenyyttä [lomakkeella](https://docs.google.com/forms/d/e/1FAIpQLSfNL6MsXD0iskJPtlRg2JpXNO89wI7dShUnu2TvqXLshUjP3A/viewform?usp=sf_link). Hakemuksen lähettämisen jälkeen jäsenmaksuohjeet lähetetään annettuun sähköpostiosoitteehen. Jäsenmaksu tulee maksaa joko tilisiirtona tai käteisenä viimeistään kahden viikon kuluttua jäsenmaksuohjeitten lähettämisestä. Tilille maksaminen on suositeltavampi vaihtoehto, koska kassa ei ole joka tapahtumassa mukana. Jos tilille maksetaan enemmän rahaa kuin jäsenyys vaatii tai jäsenmaksu maksetaan vuoden aikana useaan kertaan, rahastonhoitaja tulkitsee ylimääräisen rahan tai maksun lahjoituksena ÖRMY:lle. Esimerkiksi jos syksyllä maksaa viisi euroa jäsenmaksua, sillä saa kuitenkin jäsenyyden vain joulukuun loppuun saakka, ja rahastonhoitaja merkitsee ylimääräiset kaksi euroa lahjoitukseksi.

Kun henkilö maksaa ÖRMY:n jäsenmaksun, ÖRMY:n jäsenrekisteriin lisätään hänen koko nimensä, kotipaikkakuntansa (koska yhdistyslaki velvoittaa), jäsenyytensä ajankohta (vuosi, syksy vai kevät), jäsenyytensä laatu (varsinainen jäsen, kannatusjäsen vai kunniajäsen) ja onko hän Oulun yliopiston ylioppilaskunnan jäsen vai ei. ÖRMY toivoo jäsentensä ilmoittavan henkilötietojensa eli nimensä tai kotipaikkakuntansa muutoksesta ÖRMY:n hallitukselle, jotta jäsenrekisteri pysyisi ajantasaisena. Jäsenrekisteriä pääsevät lukemaan vain ÖRMY:n hallituksen jäsenet.

---
templateKey: EventPost
title: Rautaesiripun Takaa
date: '2018-02-03T17:00:00+02:00'
location: Paalikatu 14
---
Toveri Örmyläinen! Onko kapitalismi vienyt kikkelin hevistäsi? Onko porvaristo riistänyt Saatanan black-metallistasi? Onko länsimainen metallimusiikki käynyt korvillesi liian kaupalliseksi? Tule siis Toppilan kerhoiltamaan kuuntelemaan politbyroon hyväksymää musiikkia Rautaesiripun takaa! Kuuntelemme talkoohengessä musiikkia joko Rautaesiripun takaisista maista, tai sen takaisista tapahtumista kertovaa musiikkia. ÖRMYn kansanpuolueen antamalla poikkeusluvalla saatte myös nauttia omia juomianne, eikä niitä tarvitse kaikkien kesken jakaa. Jätä siis kapitalistimetallin kahleet taaksesi, ja saavu Toppilaan suunnittelemaan vallankumousta! Paikalla myös sauna klo 18:00-19:00, joten pyyhe mukaan.



Mitä: Rautaesiripun takaa -kerhoilta

Missä: Paalikatu 14, Toppila

Milloin: Lauantai 3.2. klo 17:00-22:00



Ottakeepa kerhikselle mukkaan myös kätteistä, sillä siellä voipi maksaa jäsenmaksuja kolmen (3) tahi viien (5) euron hintaan kello 17.00 - 20.00! Rahastonhoitaja kirjoittaa maksajalle myös kuitin tapahtumasta, ja tarvihtee maksajan koko nimen ja kotipaikkakunnan tietoonsa. Jos halluu välttää tämän sosiaalisen tapahtuman hänen kanssaan, niin voipi toki maksaa myös ÖRMY:n pankkitilille (maksuohjeet Facebook-ryhmäsä).

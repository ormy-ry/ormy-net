---
templateKey: EventPost
title: Keskitalven Katharsis
date: '2019-02-09 18:00'
location: 'Tiedonkaari 6:n kerhohuone'
---
Tiedonkaaren kerhohuoneella alkuun pärähtävä luovuusriitti tuo tulen keskelle hyytävää pakkasta! Sisäiset demonit manataan paikalle infernaalisella musiikilla ja sidotaan paperiseen vankilaan kynien ja muiden epäpyhien instrumenttien avulla. Jos kynä ei pysy kädessä, muiden teoksia ja musiikkiantia voi ihastella vapaasti, ja erilaisia sosiaalisen kanssakäymisen muotoja, kuten keskustelu, on ilmeisesti keksitty. Viisaiden juomaa tai vähän sitä kevyempää* voi tarvittaessa ottaa matkaan kaikkia edellisiä helpottamaan.



Tapiiri ry tarjoaa erinäisiä tarvikkeita (ilmoitetaan myöhemmin), joilla voi ÖRMY ry:n laadukkaan musiikkivalikoimaan tahtiin ja sen innoittamana roiskia helvetinmaisemia paperille! Jos esimerkiksi piirtäminen tai vesivärit ovat enemmän mieleen, halutessaan voi toki tuoda omaan taidetyyliinsä sopivia tarvikkeita. Jos taiteiluvälineestä riippumatta ideoita ei millään tule, paikan päällä on ideapankki josta voi arpoa itselleen teemaan sopivia kuva-aiheita.



ÖRMY ry on julistautumassa syrjintävapaaksi alueeksi. Tapahtuma on avoin kaikille tarkasta musiikkimausta, taidekyvyistä ja henkilön muista ominaisuuksista huolimatta!

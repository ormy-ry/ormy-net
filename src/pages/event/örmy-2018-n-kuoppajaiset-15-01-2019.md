---
templateKey: EventPost
title: 'ÖRMY 2018:n Kuoppajaiset'
date: '2019-01-19 16:00'
location: 'Tiedonkaari 6:n kerhohuone'
---
Vuosi 2019 jyrää vuoden 2018 julmasti pois tieltään ja tuo mukanaan tuomiopäivän sijasta uusia mahdollisuuksia ja ehkä muutaman hassun kommelluksen. Syynimaa jyrähtää, kun ÖRMY hyökkää koordinoidusti Tiedonkaaren kerhohuoneeseen kello 16.00 omavalintaisen juoman, hyvän seuran, saunan sekä 2018 KAPPALERAADIN™ merkeissä! Sekä Kappaleraadissa™ että kerhoillassa soitetaan tietysti vuoden 2018 musiikkia!



Kappaleraati™ alkaa kello 17.00 ja päättyy noin kello 18.30, jonka jälkeen ilta jatkuu normaaliin tapaan. Jos hyväntahtoinen mutta syvällinen musiikkianalyysi aiheuttaa spontaania kuolemisen tunnetta, puoli seitsemän jälkeen on ehkä vähemmän harras ilmapiiri. Raadin säännöt ovat seuraavat:

1.	Ennakkoilmoittautuminen (https://goo.gl/forms/FsUcJIwkInoIX3Xv2). 10 ensimmäistä mahtuu, joten ilmoittaudu nopeasti ja ajoissa tai jäät nuolemaan näppejäsi! Ilmoittaudu ennakkoon, vaikka et aio soitattaa Kappaleraadissa mitään. Ilmoittautuminen sulkeutuu, kun osallistujamäärä on täyttynyt tai viimeistään lauantaina 19. tammikuuta 2019 kello 12.

2.	Yksi vuonna 2018 julkaistu kappale, pisimmillään 8 minuuttia.

3.	Varmista, että kappaleesi löytyy ÖRMY:n kovalevyltä, lähetä vaikka sähköpostina etukäteen, niin ei tarvitse sählätä muistitikkujen ja CD -levyjen kanssa.

4.	Kappale kuunnellaan ilman suurempaa puheensorinaa, minkä jälkeen se arvostellaan.

5.	Voittaja ei saa mitään, ja häviäjät eivät menetä mitään. Jiihaa!



Eikä siinä vielä kaikki! Sekavuoro Taidonkaaren saunassa on toiminnassa kello 19.00 - 20.00 infernaalisen itsesyttymisen helpottamiseksi, eli pyyhe matkaan!



Tapahtumassa ei voi maksaa ÖRMY ry:n jäsenmaksua ilman, että sopii siitä ennakkoon.
